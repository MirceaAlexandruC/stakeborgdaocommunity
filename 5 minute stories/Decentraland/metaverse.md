---
authors: [MAC]
---

# Primii pasi in Decentraland

## Povestea unui party cu nft-uri in metaversul Decentraland

Inainte de a incepe tin sa amintesc ca intreaga poveste se gaseste si pe discord, iar scopul sectiunii  **5 minutes stories** este a tine o evidenta a povestilor si experientelor impartasite de membrii comunitatii  **StakeBorg DAO**.

Povestea primiilor mei pasi in Decentraland incepe in luna Septembrie, cand  am decis sa iau cateva colectii de nft, fara a face un adevarat research, ci pur simplu am luat ce mi-a placut mie, nici macar daca era sau nu hype, singurul criteriu a fost sa fie sub 0.15 ETH. Am luat cateva proiecte, nimic spectaculos si demn de mentionat inca.

La aproximativ o luna si ceva, inceputul lui Noiembrie, un proiect in care aveam un nft a facut un anunt cu privire la evenimentul din Decentraland. Pe scurt eram invitati la un party in care urmau sa ne ofere bautura si aperitive( speram eu), cu dj, paranghelie, tot tacamul. Asa ca am fost pus in fata faptului implinit si a trebuit sa imi fac cont pe Decentraland si sa imi dau seama cu ce se mananca inainte de ora la care avea sa se tina evenimentul. 

Niciodata nu am fost bun la vreun joc pe calculator, pana acum 1 an si jumatate nici macar un windows nu stiam sa instalez, iar in Noiembrie 2021 trebuia sa imi fac cont intr-o aplicatie cu un fel de realitate virtuala, despre care nu stiam nimic si pe nimeni.

![Decentraland](decentraland_1.png)

O data intrat in aplicatie, am fost si pierdut. Serios, oamenii aia daca vor adoptie in masa, daca vor sa il aduca in metavers pe Dorel ca sa ii vanda ceva acolo, ar trebui sa faca un filmulet inainte, sa te ia de manuta si sa te ghideze pas cu pas, baby steps, altfel va ramane o alta industrie dedicata celor din gaming.

Mi-a luat 10 min ca imi dau seama ca pot folosi un chat prin care alti useri sa ma indrume, dar imediat dupa am picat intr-un tunel am si aterizat…la bar. 
Macar acolo lucrurile pareau simple, dar nici acolo nu am putut sa servesc un pahar de vin sau sa beau o blonda nefiltrata. Si atunci, nu poti sa nu te intrebi, care ii treaba cu metaversul asta? In prostia asta cred unii ca ne vom petrece zilele in anii urmatori? Eu prost, dar si ei… 

In 2h ore, din care 30 min petrecute la bar pentru ca nu stiam sa ies de acolo desi era o usa glisanta care se deschidea cand te apropiai( fix ca in realitate), eram in scara unui bloc, la etajul 13, dintr-un ansamblu residential (NFT Towers sau ceva de genul acesta). 

![etaj-13-NFT-towers](etaj-13-decentraland.png)


Atunci, ca inginer in constructii, inevitabil iti vine intrebarea “dar daca?...daca poti sa iti aduci experienta in realitatea asta virtuala?” si 3 secunde mai tarziu am realizat ca nu mai vorbeam de un joc nenorocit, ci foloseam cuvinte precum **realitate virtuala**. Pe masura ce iti petreci timp acolo, cu tastatura si mouse-ul, deci nu cu o pereche de ochelari Oculus Quest 2, iti dai seama ca undeva, ceva, intr-un anumit context, chiar poate exista un **al doilea layer al vietii noastre**.
O a doua realitate in care voi putea sa construiesc fara ca Dorel si cu Vasile sa imi plimbe lopata din stanga in dreapta, fara sa vedem 10 oameni adunati in jurul unuia care sapa, fara intarzierea furnizorilor de materiale, fara echipe de executie care azi au 10 oameni, maine 3 si peste alte doua zile te trezesti cu 5.

Sunt sigur, ca fiecare in functie de backgroundul profesional, ar putea gasi motivatia si pasiunea de crea si aduce plus valoare unei realitati care nu doar ca le-ar da ocazia sa isi continue profesia intr-o alta maniera, dar le-ar genera si venituri. Unele care nu vor fi afectate de dobanda de referinta a BNR, de cursul de schimb, de inflatie sau de ce nu, chiar de devalorizarea propriei monede. 

Dupa cateva discutii pe grupul pe discord cu cei din comunitate, unde aveam nft-ul, am aterziat si in locul in care urma sa aiba petrecerea. Chiar eram entuziasmat, mai ales ca a trecut mult timp de cand am fost la un party adevarat, ba mai mult, aici nu aveau cum sa ma dea afara cineva.

Nu sunt si sper nici sa nu fie pe viitor gorilele alea care cand te vad coborand dintr-o dacie logan,  model 2004, iti spun ca si daca ai invitatie, nu ai dress codul potrivit. 

Am fost suprins sa constat ca aveam muzica, ba mai mult, exact ca in realitate, unii se plangeau ba ca este prea tare sunetul, ba ca nu le convine genul muzical.

![The party](petrecerea.png)

Cand s-a anuntat colectarea Poap-ului( motivul principal al evenimentului, un fel de plasuta moka cu care pleci acasa), deci a unei insigne si care trebuia colectata prin apasarea unui buton dintr-un dispozitiv aflat pe roof top-ul cladirii, laptopul meu de gaming ceda. 

Atentie, nu eram singurul care semnala acest lucru. Scriau oamenii ca au bagat si  5 000$ in unitate si tot degeaba, iti facea freez imaginea, trebuia sa intri si sa iesi de mai multe ori din aplicatie ca sa ajungi la etaj sau chiar in momentul in care apasai butonul se bloca aplicatia. 

La un moment dat am lasat-o balta si m-am urcat pe ringul de dans si am inceput sa dau din coate. Cel mai prost dansator si cantaret din lume sunt eu, dar acolo aveam miscarile mele, mult mai bune decat as putea vreodata sa le afisez in realitate.

Poate nu suntem noi in metaverse, poate **suntem departe**, departe **de momentul in care o platforma va putea suporta 1 000 de oameni in acelasi spatiu de intalnire sub forma de avataruri** si cu o calitate video decenta, nu mai spun incredibila, dar vreau sa va zic ca pentru mine a fost **cea mai misto petrece din acest an**. 

Comunitatea, discutiile, plangerile unora legate de genul muzical, mi-au dat senzatia dupa aproape 2 ani de pandemie, ca se poate si intr-un alt mod. Ca putem sa avem aceeasi interactiuni si dincolo de a bate la tastatura, dincolo de a te plimba cu mouse-ul pe ecranul monitorului. 

Dupa aproape ora, la iesirea din “club” am mai stat vreo 10 min cu muzica in fundal( da, precum in realitate, auzeai muzica pe fundal), am stat sa ma minunez de cerul instelat din Decentraland.

![Decentraland night sky](Decentraland-night-sky.png)

Cred ca ceea ce vedem acum este de fapt a 3-a incercare, dupa aparatia tehnologiei care ne-a permis sa vedem filmele 3d/ ultra 4k/ imax si dupa ochelarii VR si toata industria de gaming pentru VR din 2014/ 2015 si pana acum.

Poate astia sunt pasi mici la scara istorie, poate ca metaversul va fi construit de un parteneriat intre Intel, Nvida, Apple, Google, Opensea, toti la un loc, unde reteaua si partea hardware va fi suficent de avansata incat sa permita utilizarea in acelasi timp a milioane de utilizatori, nu 1 000. 

Pana atunci, eu voi merge la orice party, concert sau expozitie tinuta in Decentraland si mai mult decat atat, voi incerca sa invat cat mai multe despre tot ce se va intampla pe Decentraland, Sand si lumea metaversului, dar si ceva mai multe miscari de dans.
