---
authors: [Matei]
---

# Ce sunt Flash Loans

În lumea tradițională suntem obișnuiți cu întregul amalgam de documente, fișe care trebuie semnate și diverse aprobări necesare când vine vorba de luarea unui credit. De obicei, un colateral este pus la bataie de către debitor ca să dovedească că în cazul în care creditul său se transformă într-unul neperformant, creditorul (de obicei banca) nu pierde toată suma împrumutată. Cu toate că acest sistem există in prezent în lumea DeFi, un nou tip de credit a fost inventat care nu se supune acelorași reguli.

Vorbim despre Flash Loans care sunt un tip de credite care nu necesită colateral sau o perioadă îndelungată de returnare a banilor (precum creditele ipotecare pe 20-30 de ani). Pentru că aceste reguli nu se aplică acestor tip de credite, inovația constă în faptul că suma creditată este împrumutată și returnată în aceeași tranzacție, de unde și numele de “Flash” loan.

## Cum funcționează Flash Loans?

Acest lucru este posibil datorită smart contract-urilor care facilitează termenii și condițiile creditului și realizează tranzacția. În cazul în care condițiile nu sunt îndeplinite, tranzacția reversibilă ia fondurile de la debitor și le inapoiaza creditorului, ca și cum împrumutul nici nu ar fi avut loc. Spre exemplu, unele dintre conditiile mentionate într-un flash loan pot menționa ca debitorul să înapoieze fondurile sau ca tranzacția să fie profitabilă (caz în care de obicei se percepe un comision de 0.09%).

Flash loans au fost introduse in 2018 de catre Marble, o bancă open-source. În 2020 acestea au ajuns pe rețeaua Ethereum pe platforma Aave. Câteva luni mai târziu, Aave emitea in mod regulat flash loans în valoare de sute de mii de dolari. Aceste credite au devenit rapid populare în randurile traderilor care își doreau să profite de oportunitățile de arbitraj din piața. In prezent, diverse alte protocoale oferă flash loans printre ele numărându-se dYdX și Uniswap.

Precum orice lucru, inovația din cadrul flash loans aduce și dezavantaje. Contractele sunt susceptibile atacurilor precum cele de pe platformele Cream si Harvest Finance sau bZX care colectiv au pierdut peste $70 milioane de dolari. Cei care au atacat s-au folosit de diverse metode de a influența prețul stablecoin ului in care erau luate împrumuturile pentru a păcăli smart contractul că au plătit înapoi banii.

Concluzionând, flash loans sunt:
**Nesecurizate** - Creditorul nu trebuie să ofere un colateral pentru împrumut, ci îl plătește inapoi instant
**Instante** - Luarea și înapoierea creditului are loc în aceeași tranzacție
**Inovative**- Datorită utilizării smart contract-urilor pentru setarea termenilor și condițiilor și efectuarea tranzacției
